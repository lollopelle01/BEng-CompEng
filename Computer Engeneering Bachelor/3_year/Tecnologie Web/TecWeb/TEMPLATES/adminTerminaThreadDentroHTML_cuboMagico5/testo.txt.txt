Si realizzi una applicazione Web per determinare se una matrice 5 * 5 rappresenta un
quadrato magico. Si definisce “quadrato magico” una qualunque matrice quadrata di numeri
naturali in cui sono rispettate le seguenti proprietà: non ci possono essere elementi ripetuti; la
somma di ogni riga è uguale alla somma di ogni colonna ed è uguale alla somma di ciascuna
delle due diagonali. L’applicazione Web deve essere basata principalmente su tecnologie
Javascript, AJAX e servlet.
In particolare, l’applicazione Web deve permettere a utenti non autenticati di inserire i 9
elementi della matrice considerata, controllando che siano effettivamente numeri naturali e non
siano ripetuti. Solo dopo avere terminato l’inserimento di tutti gli elementi validi, l’applicazione
deve invocare automaticamente l’esecuzione server-side dell’operazione concorrente di
determinazione del quadrato magico: in modo completamente concorrente, una servlet S1
dovrà controllare che le somme di ogni riga siano uguali; una JSP J2 dovrà controllare che le
somme di ogni colonna siano uguali; infine una servlet S3 dovrà controllare che le somme delle
due diagonali siano uguali. Ogni componente server-side dovrà restituire in modo autonomo e
in formato XML un valore “vero”/”falso” a seconda del risultato di tale controllo e, nel caso
di “vero”, anche il risultato della somma.
Solo dopo avere ricevuto tutti e tre i risultati, il cliente dovrà visualizzare il risultato
complessivo, ovvero se gli elementi inseriti appartengono a un quadrato magico oppure no.
Infine, si realizzi una estensione dell’applicazione descritta sopra che permetta a un
amministratore di visualizzare il numero totale di richieste servite nel giorno corrente e di
selezionare una qualsiasi richiesta di servizio in corso per poterla interrompere.