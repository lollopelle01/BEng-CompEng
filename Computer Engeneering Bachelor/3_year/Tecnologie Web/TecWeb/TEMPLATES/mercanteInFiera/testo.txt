Si realizzi una applicazione Web per il gioco del mercante in fiera, basandosi esclusivamente sulle tecnologie Javascript, Java Servlet e JSP.
L’applicazione Web deve permettere a 3 utenti autenticati tramite una servlet S1 di partecipare a una partita del mercante in fiera. Dopo l’autenticazione con successo dei 3 utenti, la partita può cominciare e 30 carte (numeri da 1 a 30) vengono distribuite ai 3 utenti, ognuno dei quali ha 150 denari da utilizzare.
La partita ha una durata di 20 minuti: in questi 20 minuti, in ogni istante un utente può richiedere a una pagina dispatcher JSP J1 di voler vendere una carta, specificandone il numero; a quel punto gli altri 2 utenti possono richiedere di fare un’offerta di y denari per comprarla, ovviamente con y minore o uguale al numero di denari ancora in possesso. Dopo 60 secondi senza nuove offerte, una servlet S2 per la finalizzazione delle vendite deve dichiarare conclusa l’operazione di vendita per quella carta; gli utenti ne possono essere informati anche solo alla loro richiesta successiva. Una sola carta alla volta può essere venduta; solo dopo che la vendita è stata finalizzata, allora un altro utente può richiedere a J1 di aprire il processo di vendita di una sua carta. Si svolgano gli opportuni controlli Javascript per verificare che un utente metta in vendita solo carte realmente in suo possesso.
Dopo la fine della partita, qualunque pagina dell’applicazione Web acceduta da uno dei 3 utenti deve essere ridiretta verso una pagina JSP J2 che mostra la carta vincitrice del mercante in fiera (ovvero un numero da 1 a 30 estratto a sorte).