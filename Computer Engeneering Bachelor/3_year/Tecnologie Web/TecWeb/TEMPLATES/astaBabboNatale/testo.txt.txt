Si realizzi una applicazione Web per la gestione di un’asta di regali di Babbo Natale, 
basandosi esclusivamente sulle tecnologie Javascript, Java Servlet e JSP.
L’applicazione Web deve permettere a un numero qualunque di utenti autenticati di partecipare a un’asta, 
gestita da Babbo Natale, per la vendita di alcuni regali che non si è riusciti a consegnare in tempo.
Dopo l’autenticazione con successo di almeno 2 utenti, l’asta può cominciare; l’asta ha una durata massima di 2 ore; 
ogni utente ha al max 100 denari da utilizzare.
I regali da mettere all’asta sono 10, ognuno caratterizzato dalle info <nome oggetto, 
descrizione testuale, prezzo iniziale (base d’asta)>, note staticamente lato servitore. 
Appena cominciata l’asta, una servlet S1 deve selezionare in modo random uno di questi 10 oggetti; 
da questo momento in avanti, gli utenti autenticati potranno visualizzare l’oggetto scelto come 
oggetto la cui asta è in corso e fare delle offerte utilizzando una pagina JSP J1, specificando 
il numero x di denari che intendono offrire, ovviamente con x minore o uguale al numero di denari 
ancora in possesso. Dopo 60 secondi senza nuove offerte, la JSP J1 dichiara finalizzata la vendita di 
quel regalo, registra chi ne è risultato l’acquirente vincitore, e cede il controllo alla servlet S1 
che si occuperà di selezionare il secondo oggetto (ovviamente tra quelli rimanenti). Tutti gli scambi 
di informazione fra clienti e servitore Web devono avvenire in formato JSON.
Inoltre, in ogni momento, un amministratore autenticato dell’applicazione può intervenire e ritirare 
un oggetto dall’asta; a quel punto l’asta dovrà proseguire passando immediatamente alla selezione random 
di uno degli oggetti rimanenti.