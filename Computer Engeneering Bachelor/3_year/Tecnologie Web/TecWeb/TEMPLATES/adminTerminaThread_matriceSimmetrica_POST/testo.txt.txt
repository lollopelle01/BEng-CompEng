Si realizzi una applicazione Web per determinare se una matrice 6 * 6 è simmetrica, ovvero
se ogni suo elemento in posizione (i, j) ha lo stesso valore dell’elemento in posizione simmetrica
(j, i). L’applicazione Web deve essere basata principalmente su tecnologie Javascript, AJAX e
servlet.
In particolare, l’applicazione Web deve permettere a utenti non autenticati di inserire i 36
elementi interi della matrice considerata, controllando che siano effettivamente numeri interi.
Solo dopo avere terminato l’inserimento di tutti gli elementi validi, l’applicazione deve
invocare automaticamente l’esecuzione server-side dell’operazione concorrente di verifica
della simmetria matriciale: in modo completamente concorrente, due servlet S1 e S2 dovranno
controllare la condizione di simmetria, ciascuna per metà degli elementi della matrice di
partenza. Ogni servlet dovrà restituire in modo autonomo un valore “vero”/”falso” a seconda
del risultato del suo controllo parziale.
Solo dopo avere ricevuto tutti e due i risultati, il cliente dovrà visualizzare il risultato
complessivo, ovvero se gli elementi inseriti per la matrice costituiscono una matrice simmetrica
oppure no.
Infine, si realizzi una estensione dell’applicazione descritta sopra che permetta a un
amministratore di selezionare una qualsiasi richiesta di servizio in corso per poterla
interrompere. 