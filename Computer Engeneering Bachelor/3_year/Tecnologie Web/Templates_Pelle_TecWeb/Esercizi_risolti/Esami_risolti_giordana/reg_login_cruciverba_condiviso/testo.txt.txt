Si realizzi una applicazione Web per la compilazione collaborativa di un cruciverba;
l’applicazione Web deve essere basata principalmente su tecnologie Javascript, AJAX e servlet.
In particolare, l’applicazione Web deve permettere a soli utenti autenticati di accedere a un
cruciverba costituito da una matrice 10 * 10 di caratteri. Ogni utente potrà inserire in ogni
momento caratteri nella matrice; ogni carattere inserito deve essere necessariamente un
carattere alfabetico maiuscolo. A ogni digitazione di un carattere, deve essere possibile
visualizzare la versione aggiornata del cruciverba a ogni utente collegato al cruciverba stesso,
il prima possibile.
Quando una parola è completata (10 caratteri presenti in una qualsiasi riga o colonna), allora
un componente server-side deve concorrentemente verificare se la parola inserita è corretta,
verificandone la presenza in un dizionario costituito dal file “cruciverba.txt”, già presente lato
servitore; il file “cruciverba.txt” è formattato con una sola parola per linea.
Infine, si realizzi una estensione (versione 2) dell’applicazione descritta sopra che impedisca
di inserire più di 500 caratteri per cruciverba a ogni utente.