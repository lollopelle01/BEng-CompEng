Si realizzi una applicazione Web per l’accesso veloce ed efficiente alle informazioni relative
al tabellone degli US Open di tennis. L’applicazione Web deve essere basata principalmente
su tecnologie Javascript, AJAX e servlet.
In particolare, l’applicazione Web deve permettere a utenti non autenticati di inserire il
cognome di un tennista partecipante agli US Open 2022 e di ottenere come risposta un testo
descrittivo delle statistiche di quel tennista (ranking ATP, titoli vinti, numero partite vinte e
perse nel 2022); nel caso di cognome non valido, deve essere visualizzata la frase “Non
partecipa agli US Open 2022”.
Visto che di solito gli utenti sono interessati alle statistiche di tennisti nella stessa parte del
tabellone, per motivi di efficienza e velocità di risposta nelle richieste successive, si faccia in
modo che ogni richiesta generi anche lo scaricamento in pre-fetching di tutte le informazioni
relative ai tennisti che si trovano nella stessa parte di tabellone. A tal fine si consideri un
tabellone composto da 128 tennisti, diviso in 4 parti, ciascuna costituita da 32 tennisti. Ad
esempio, dopo avere richiesto le statistiche di “Musetti”, che appartiene alla parte 2 del
tabellone (ad esempio, tennisti con id numerico da 33 a 64), l’utente avrà già pre-fetched sul
browser locale anche le info di tutti gli altri 31 tennisti della parte 2 del tabellone. In caso di
richiesta futura su uno qualsiasi di quei 31 tennisti della parte 2, l’applicazione Web non deve
generare alcun accesso al server Web ma semplicemente visualizzare le info già pre-fetched;
ovviamente in caso di richiesta con cognome di tennista appartenente alle altre 3 parti di
tabellone, si deve avere una invocazione “normale”.