Si realizzi una applicazione Web per l’elaborazione casuale server-side di un testo, basandosi
principalmente sulle tecnologie Java Servlet e JSP.
L’applicazione Web deve permettere a utenti non autenticati di inserire un testo di non più di
5000 caratteri, esclusivamente alfabetici. All’inserimento del carattere speciale “€” o
all’esaurimento dello spazio a disposizione di 5000 caratteri, il testo deve essere inviato
automaticamente, senza alcun intervento esplicito dell’utente, al servitore per una
elaborazione in pipeline del seguente tipo: una servlet S1 dovrà scegliere casualmente un
carattere alfabetico ed eliminarne tutte le occorrenze dal testo; il risultato dell’elaborazione di
S1 dovrà essere inviato a una JSP J2 che dovrà avere il medesimo comportamento e in più
calcolare la lunghezza totale del testo risultante. Il testo modificato più il conteggio dovranno
essere restituiti al cliente in formato JSON.
In ogni momento di esecuzione dell’applicazione, previa autenticazione, un amministratore
deve avere la possibilità di visualizzare:
- La lista delle sessioni che sono state attive negli ultimi 30 giorni;
- La lista delle sessioni correntemente attive;
- Il numero di richieste di elaborazione testo sottomesse in ogni sessione.
Inoltre, deve essere possibile per l’amministratore forzare la terminazione, il più possibile
immediata, di una qualunque richiesta di elaborazione corrente.