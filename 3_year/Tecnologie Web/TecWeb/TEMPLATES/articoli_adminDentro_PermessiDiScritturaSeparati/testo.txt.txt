Si realizzi una applicazione Web per la scrittura collaborativa di un articolo scientifico da
parte di più ricercatori, basandosi principalmente sulle tecnologie Java Servlet e JSP.
L’applicazione Web deve permettere a un utente non autenticato di inserire una stringa di al
max 64 caratteri che rappresenta il nome dell’articolo, seguita dal carattere speciale ‘%’: alla
pressione del carattere speciale, la stringa deve essere inviata automaticamente al server; se tale
articolo è già stato creato, l’utente sarà associato a quell’articolo per tutta la sessione di
interazione; altrimenti un articolo con tale nome verrà creato vuoto lato servitore.
Una volta acceduto l’articolo stringa, l’utente dovrà avere visualizzato l’attuale contenuto
dell’articolo in una semplice finestra di testo, disponibile in sola lettura; a fianco sarà presente
un bottone per richiedere il permesso di scrittura sull’articolo. Tale permesso viene concesso
a un solo utente per volta per ogni articolo; per semplicità, la scrittura avviene sempre in
append al contenuto corrente. Si faccia in modo che l’utente che possiede correntemente il
permesso di scrittura abbia visualizzato anche un bottone per rilasciare tale permesso.
In ogni momento, previa autenticazione, un amministratore dell’applicazione Web di scrittura
collaborativa di articoli deve avere la possibilità di visualizzare tutti gli articoli acceduti da
almeno un utente e di revocare il permesso di scrittura (ad esempio per evitare lock). 