Si realizzi una applicazione Web per la gestione degli ordini di drink dei clienti di una
discoteca, basandosi principalmente sulle tecnologie Java Servlet e JSP.
L’applicazione Web deve permettere a un utente non autenticato di inserire il numero del suo
tavolo in discoteca al suo primo accesso. In tutti gli accessi successivi, l’utente potrà
aggiungere un drink al suo ordine, tramite opportuno form in una pagina JSP. Ovviamente
anche altri utenti dello stesso tavolo potranno aggiungere in ogni istante nuovi drink all’ordine
del tavolo. Il cameriere che consegna i drink potrà cambiare lo stato del drink ordinato in
“consegnato”.
Al termine della serata, dovrà essere possibile per ogni utente richiedere i) il calcolo del costo
totale da pagare per il proprio tavolo intero e ii) il calcolo del costo dei suoi drink ordinati
e consegnati. Tali funzionalità dovranno essere realizzate tramite servlet.
In ogni momento di esecuzione dell’applicazione, previa autenticazione, un amministratore
della discoteca deve avere la possibilità di visualizzare tutti i tavoli occupati, con la loro lista
di drink ordinati e consegnati o solo ordinati. A fine serata, l’amministratore avrà la possibilità
di comandare “chiusura del bar” e di forzare il conto finale per ogni tavolo, terminando la
possibilità di effettuare nuovi ordini e forzando il conto totale del tavolo alla cifra minima
di 100€ nel caso in cui gli ordini del tavolo non fossero ancora arrivati a quella cifra