Si realizzi una applicazione Web per l’elaborazione server-side di un testo, basandosi
principalmente sulle tecnologie Java Servlet e JSP.
L’applicazione Web deve permettere a utenti autenticati di inserire due stringhe: la prima
stringa target rappresenta la parola da cercare in un testo; la seconda stringa nomeFile è il nome
di un file già disponibile server-side; si controlli che entrambe le stringhe contengano solo
caratteri alfabetici.
Nel momento in cui l’utente avrà inserito il carattere speciale ‘€’ come ultimo carattere (da
eliminarsi) della stringa nomeFile, i dati di input devono essere inviati automaticamente al
servitore, senza alcun intervento esplicito dell’utente, per una elaborazione in pipeline del
seguente tipo: una servlet S1 dovrà aprire il file nomeFile e trasformarne ogni carattere
alfabetico minuscolo nel corrispondente maiuscolo; il risultato dell’elaborazione di S1 dovrà
essere inviato a una JSP J2, che dovrà contare il numero di occorrenze di target (con tutti i suoi
caratteri in maiuscolo) nel testo passatole da S1. Il conteggio, insieme al testo ricevuto tutto in
maiuscolo, dovrà essere restituito al cliente in formato JSON.
In ogni momento di esecuzione dell’applicazione, previa autenticazione, un amministratore
deve avere la possibilità di visualizzare:
- Il numero di richieste totali di servizio sottomesse da utenti non amministratori negli
ultimi 60 minuti;
- Il numero di richieste totali sottomesse da parte dell’amministratore dall’inizio della
esecuzione della applicazione Web.