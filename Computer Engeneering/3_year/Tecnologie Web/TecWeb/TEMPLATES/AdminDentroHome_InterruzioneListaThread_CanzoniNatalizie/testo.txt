Si realizzi una applicazione Web per il download concorrente di canzoni di Natale da un sito Web per la condivisione di musica natalizia. L’applicazione Web deve essere basata principalmente su tecnologie Javascript, AJAX e servlet; NON deve utilizzare tecnologia Websocket.
In particolare, l’applicazione Web deve permettere a un utente non autenticato di inserire un numero naturale i uguale a 3 o a 4. Superati gli opportuni controlli dell’input in Javascript, senza pressione di alcun pulsante, l’applicazione Web lato cliente deve richiedere lo scaricamento di tutti i file audio (contenuti nella cartella CanzoniNatalizie nel file system del servitore) con parallelismo pari a i; quindi devono essere avviati i download in concorrenza di file differenti lato servitore, fino ad esaurimento degli stessi file nella cartella CanzoniNatalizie. Ogni file deve essere trasferito verso il cliente in formato JSON specificando nome della canzone, lunghezza dell’audio, formato e contenuto binario del file.
In ogni momento, tramite una JSP e una servlet di amministrazione, l’amministratore di sistema deve poter bloccare tutti i download in corso da parte di utenti differenti di una canzone (selezionata da una lista) ai fini di ridurre l’overhead eventualmente sofferto dal servizio.
ESERCIZIO 3