Si realizzi una applicazione Web per il calcolo parallelo degli anagrammi di una parola di
al max 8 caratteri. L’applicazione Web deve essere basata principalmente su tecnologie
Javascript, AJAX e servlet.
In particolare, l’applicazione Web deve permettere a utenti non autenticati di inserire una parola
di al max 8 caratteri, controllando che i caratteri inseriti siano tutti alfabetici minuscoli,
terminata dal carattere speciale “$”. All’inserimento di $, l’applicazione deve invocare
automaticamente l’esecuzione parallela server-side del calcolo dei possibili anagrammi da parte
di 2 istanze concorrenti di servlet, S1 e S2. S1 dovrà calcolare 10 possibili anagrammi che
cominciano per vocale, generati in modo casuale riordinando i caratteri della stringa di input;
similmente, S2 calcolerà 10 possibili anagrammi che cominciano per consonante. Terminato il
calcolo del decimo anagramma, ciascuna delle servlet dovrà inviare immediatamente le 10
stringhe al cliente, dove l’utente potrà segnalare se una delle stringhe inviate da S1 o da S2 è di
senso compiuto in lingua italiana; la servlet corrispondente risulterà la vincitrice del gioco.
Una volta che l’utente ha indicato la servlet vincitrice, l’esecuzione dell’altra servlet
concorrente non è più necessaria e ne deve essere forzata la terminazione il prima possibile. 