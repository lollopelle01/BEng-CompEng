Si realizzi una applicazione Web per l’aggiornamento broadcast in tempo reale, in modalità server push, di informazioni contenute in un file di testo. L’applicazione Web deve essere basata principalmente su tecnologia Websocket.
In particolare, l’applicazione Web deve permettere a un utente non autenticato di iscriversi al servizio di notifica automatica tramite server push. Dopo tale iscrizione, ogni volta che avverrà una modifica al file risultati.txt nel file system del servitore, tale modifica deve essere notificata il prima possibile a ogni utente iscritto. Si supponga che le modifiche al file risultati.txt avvengano sempre come aggiunte in append al file stesso.
Inoltre, si preveda la possibilità per un amministratore, previa autenticazione con username e password, di visualizzare tutti gli utenti correntemente iscritti al servizio, con associato il timestamp di loro iscrizione, e ordinati in ordine di durata decrescente dell’iscrizione.